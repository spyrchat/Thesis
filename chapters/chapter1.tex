\chapter{Εισαγωγή}
\label{section:intro}

Η ανάπτυξη της αρχιτεκτονικής του μετασχηματιστή (Transformer) το 2017 \cite{vaswani2017attention} σηματοδότησε την απαρχή μιας νέας εποχής στην επεξεργασία φυσικής γλώσσας, θέτοντας τα θεμέλια για την εμφάνιση των Μεγάλων Γλωσσικών Μοντέλων. Από τα πρώτα μοντέλα της οικογένειας GPT με εκατομμύρια παραμέτρους \cite{radford2018improving}, η εξέλιξη οδήγησε σε αρχιτεκτονικές δισεκατομμυρίων παραμέτρων όπως το GPT-3 \cite{brown2020language} και το GPT-4 \cite{openai2023gpt4}, τα οποία επέδειξαν πρωτόγνωρες ικανότητες στη σύνθεση κειμένου, την επίλυση προβλημάτων και τη γλωσσική κατανόηση.

Η μετάβαση από τα εξειδικευμένα μοντέλα επεξεργασίας γλώσσας σε γενικής χρήσης συστήματα τεχνητής νοημοσύνης έχει επαναπροσδιορίσει τις δυνατότητες αυτοματοποίησης γνωστικών εργασιών. Τα σύγχρονα LLMs έχουν ενσωματωθεί σε εφαρμογές που εκτείνονται από την αυτοματοποιημένη συγγραφή κώδικα και την επιστημονική έρευνα, μέχρι την εκπαιδευτική υποστήριξη και την ιατρική διάγνωση \cite{singhal2023large}. Η ικανότητά τους να προσαρμόζονται σε νέες εργασίες με ελάχιστα παραδείγματα (few-shot learning) και να εκτελούν σύνθετους συλλογισμούς έχει ανοίξει νέους ορίζοντες στην αλληλεπίδραση ανθρώπου-μηχανής.

Παρά τις εντυπωσιακές τους δυνατότητες, η μετάβαση από πειραματικές εφαρμογές σε παραγωγικά συστήματα αποκαλύπτει θεμελιώδεις περιορισμούς που απειλούν την αξιοπιστία και την ασφάλεια των εφαρμογών. Η τεχνική της Επαυξημένης Παραγωγής μέσω Ανάκτησης έχει προταθεί ως λύση για την άμβλυνση αυτών των περιορισμών, επιτρέποντας στα μοντέλα να αξιοποιούν δυναμικά εξωτερικές πηγές γνώσης κατά την παραγωγή απαντήσεων \cite{lewis2020retrieval}. Συστήματα όπως το RETRO της DeepMind \cite{borgeaud2022improving} και το Atlas της Meta \cite{izacard2022atlas} έχουν αποδείξει ότι η ενσωμάτωση μηχανισμών ανάκτησης μπορεί να βελτιώσει δραματικά την ακρίβεια και την αξιοπιστία των παραγόμενων απαντήσεων.

Η εξέλιξη των συστημάτων επαυξημένης παραγωγής μέσω ανάκτησης (RAG) έχει ακολουθήσει μια πορεία συνεχούς βελτίωσης, από απλούς μηχανισμούς ανάκτησης βασισμένους σε λέξεις-κλειδιά μέχρι σύνθετες αρχιτεκτονικές που συνδυάζουν πολλαπλές στρατηγικές αναζήτησης και προηγμένους αλγορίθμους κατάταξης. Παράλληλα η πρόσφατη ανάπτυξη πλαισίων όπως το LangChain έχει απλοποιήσει την υλοποίηση τέτοιων συστημάτων.

Ωστόσο, η κατασκευή αποτελεσματικών συστημάτων RAG απαιτεί την επίλυση πολύπλοκων τεχνικών προκλήσεων που εκτείνονται πέρα από την απλή σύνδεση ενός μοντέλου με μια βάση δεδομένων. Υπάρχει μια αλυσίδα αλληλοεξαρτούμενων μηχανισμών, που χρειάζονται βελτιστοποίηση προκειμένου να διασφαλιστεί η ποιότητα της ανάκτησης και η αξιοπιστία των παραγόμενων απαντήσεων. 

Η παρούσα διπλωματική εργασία στοχεύει στη συστηματική διερεύνηση και επίλυση αυτών των προκλήσεων μέσω του σχεδιασμού και της υλοποίησης ενός ολοκληρωμένου συστήματος RAG. Η έρευνα εστιάζει στην ανάπτυξη λύσεων, βελτιστοποιώντας κάθε στάδιο της επεξεργασίας από την εισαγωγή των ακατέργαστων δεδομένων μέχρι την παραγωγή της τελικής απάντησης. Για να αποκτήσει η έρευνα πρακτική αξία, η βελτιστοποίηση εφαρμόζεται σε ένα σύνολο δεδομένων τεχνικών ερωτήσεων από το StackOverflow.


\input{./chapters/chapter1_intro/section1_description.tex}
\input{./chapters/chapter1_intro/section2_contribution.tex}
\input{./chapters/chapter1_intro/section3_layout.tex}
